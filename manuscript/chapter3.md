# 3. Појава на истражувањето

Постојат повеќе платформи и математички модели за верификација на софтвер. Формална верификација се базира врз математички докази, а платформите се делат на рачни и автоматски. Меѓу рачните, едни од најпознатите се програмските јазици Coq (кој е базиран на теорија на типови), Idris [6], итн. Овие спаѓаат во рачни докажувачи на теореми бидејќи целиот доказ треба да се напише рачно. Друга фамилија на докажувачи се т.н. автоматски докажувачи на теореми, кои користат алгоритми за автоматска дедукција на дадена теорема. Dafny припаѓа во фамилијата на автоматски докажувачи на теореми.

Најпрво треба да се одбере таргет виртуелна машина за анализа, спецификација, имплементација и верификација. Откако ќе се одбере и анализира виртуелната машина, следи нејзина спецификација, односно моделирање на тоа како ќе се однесува. По спецификација, може да се премине на чекорот на имплементација во дадениот програмски јазик. Потоа, имплементацијата може да биде верифицирана и со тоа се докажува дека системот е коректен.

Во овој магистерски труд ќе се користи Хоарова логика со програмскиот јазик Dafny кој е развиен од Microsoft Research. Ќе биде искористена CHIP-8 виртуелната машина бидејќи е едноставна за имплементација, но, како што беше споменато, резултатите може да се применат и на покомплексни системи.
